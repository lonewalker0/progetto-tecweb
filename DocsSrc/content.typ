= Introduzione

Il progetto del sito web per il corso di Tecnologie Web, nell'Anno Accademico 2023-2024, è finalizzato alla creazione di una piattaforma completa per il Festival TechnoLum250Festival. Questa piattaforma consente agli utenti, siano essi registrati o no, di esplorare con facilità gli artisti in programma, fornendo dettagli sugli orari e brevi, ma esaustive, descrizioni dei performer. L'amministratore del sito ha in dotazione un pannello di amministrazione che semplifica la gestione degli eventi, garantendo un'organizzazione efficiente e precisa delle informazioni nel database.
Per gli utenti non registrati, il sito offre una panoramica chiara delle opzioni disponibili, compresi i biglietti acquistabili e il merchandising esclusivo. Una sezione dedicata alle Domande (FAQ) fornisce risposte immediate a interrogativi comuni, mentre la sezione "Chi Siamo" offre una visione della storia del festival.
Gli utenti hanno la possibilità di creare un account personale, rendendoli partecipi del processo di acquisto dei biglietti per il festival. Inoltre, possono gestire in modo dinamico le proprie informazioni personali, modificare la password e persino eliminare il proprio account, garantendo un controllo completo sulla propria esperienza nel sito.


= Analisi dei requisiti

== Wireframe e mockup

Prima di avviare lo sviluppo del nostro sito web, abbiamo adottato una metodologia di progettazione che includeva la creazione di wireframe e mockup. I wireframe hanno fornito una base solida, uno scheletro visuale che ha delineato la struttura e la disposizione degli elementi chiave sulla pagina. Questi schizzi grezzi hanno concentrato la nostra attenzione sulla logica della disposizione, sulla navigazione e sulla gerarchia degli elementi, senza distrazioni grafiche.

Successivamente, abbiamo trasformato i wireframe in mockup, aggiungendo dettagli grafici essenziali come colori, stili e immagini. I mockup ci hanno consentito di visualizzare in modo più tangibile l'aspetto finale del sito web, aiutandoci a comunicare in modo chiaro il design visivo previsto. Queste rappresentazioni più dettagliate sono diventate una guida visiva fondamentale, permettendoci di comprendere l'estetica generale e di rifinire la direzione del progetto.

In sintesi, il processo di creazione di wireframe e mockup è stato cruciale per definire la direzione e l'aspetto del nostro sito web prima di entrare nella fase di sviluppo. Queste fasi iniziali ci hanno permesso di stabilire una solida base visiva, garantendo chiarezza interna sulla visione del progetto prima di procedere con la fase successiva.

== Utenti

TechnoLum250Festival è un sito web che presenta un layout semplice, ma allo stesso tempo accattivante. È stato ideato per coinvolgere un vasto pubblico, la cui età spazia dai 16 ai 35 anni. È stato adottato un linguaggio semplice, informale e per questo accessibili a tutti. 
Per un'esperienza ottimale, si consiglia l'utilizzo di browser aggiornati e recenti.




= Progettazione e implementazione



